<!doctype html>
<html lang="zh-Hans" dir="ltr" class="plugin-pages plugin-id-default" data-has-hydrated="false">
<head>
<meta charset="UTF-8">
<meta name="generator" content="Docusaurus v3.2.1">
<title data-rh="true">礽记 | 劝学</title><meta data-rh="true" name="viewport" content="width=device-width,initial-scale=1"><meta data-rh="true" name="twitter:card" content="summary_large_image"><meta data-rh="true" property="og:image" content="https://rengji.github.io/img/docusaurus-social-card.jpg"><meta data-rh="true" name="twitter:image" content="https://rengji.github.io/img/docusaurus-social-card.jpg"><meta data-rh="true" property="og:url" content="https://rengji.github.io/"><meta data-rh="true" property="og:locale" content="zh_Hans"><meta data-rh="true" name="docusaurus_locale" content="zh-Hans"><meta data-rh="true" name="docusaurus_tag" content="default"><meta data-rh="true" name="docsearch:language" content="zh-Hans"><meta data-rh="true" name="docsearch:docusaurus_tag" content="default"><meta data-rh="true" property="og:title" content="礽记 | 劝学"><meta data-rh="true" name="description" content="Description will go into a meta tag in &lt;head /&gt;"><meta data-rh="true" property="og:description" content="Description will go into a meta tag in &lt;head /&gt;"><link data-rh="true" rel="icon" href="/img/favicon.ico"><link data-rh="true" rel="canonical" href="https://rengji.github.io/"><link data-rh="true" rel="alternate" href="https://rengji.github.io/" hreflang="zh-Hans"><link data-rh="true" rel="alternate" href="https://rengji.github.io/" hreflang="x-default"><script data-rh="true">function insertBanner(){var n=document.createElement("div");n.id="__docusaurus-base-url-issue-banner-container";n.innerHTML='\n<div id="__docusaurus-base-url-issue-banner" style="border: thick solid red; background-color: rgb(255, 230, 179); margin: 20px; padding: 20px; font-size: 20px;">\n   <p style="font-weight: bold; font-size: 30px;">Your Docusaurus site did not load properly.</p>\n   <p>A very common reason is a wrong site <a href="https://docusaurus.io/docs/docusaurus.config.js/#baseUrl" style="font-weight: bold;">baseUrl configuration</a>.</p>\n   <p>Current configured baseUrl = <span style="font-weight: bold; color: red;">/</span>  (default value)</p>\n   <p>We suggest trying baseUrl = <span id="__docusaurus-base-url-issue-banner-suggestion-container" style="font-weight: bold; color: green;"></span></p>\n</div>\n',document.body.prepend(n);var e=document.getElementById("__docusaurus-base-url-issue-banner-suggestion-container"),s=window.location.pathname,o="/"===s.substr(-1)?s:s+"/";e.innerHTML=o}document.addEventListener("DOMContentLoaded",(function(){void 0===window.docusaurus&&insertBanner()}))</script><link rel="alternate" type="application/rss+xml" href="/blog/rss.xml" title="劝学 RSS Feed">
<link rel="alternate" type="application/atom+xml" href="/blog/atom.xml" title="劝学 Atom Feed"><link rel="stylesheet" href="/assets/css/styles.b78aed54.css">
<script src="/assets/js/runtime~main.33657fd5.js" defer="defer"></script>
<script src="/assets/js/main.7b80ee62.js" defer="defer"></script>
</head>
<body class="navigation-with-keyboard">
<script>!function(){function t(t){document.documentElement.setAttribute("data-theme",t)}var e=function(){try{return new URLSearchParams(window.location.search).get("docusaurus-theme")}catch(t){}}()||function(){try{return localStorage.getItem("theme")}catch(t){}}();t(null!==e?e:"light")}(),function(){try{const c=new URLSearchParams(window.location.search).entries();for(var[t,e]of c)if(t.startsWith("docusaurus-data-")){var a=t.replace("docusaurus-data-","data-");document.documentElement.setAttribute(a,e)}}catch(t){}}()</script><div id="__docusaurus"><div role="region" aria-label="跳到主要内容"><a class="skipToContent_fXgn" href="#__docusaurus_skipToContent_fallback">跳到主要内容</a></div><nav aria-label="主导航" class="navbar navbar--fixed-top"><div class="navbar__inner"><div class="navbar__items"><a class="navbar__brand" href="/"><div class="navbar__logo"><img src="/img/logo.svg" alt="礽记" class="themedComponent_mlkZ themedComponent--light_NVdE"><img src="/img/logo.svg" alt="礽记" class="themedComponent_mlkZ themedComponent--dark_xIcU"></div><b class="navbar__title text--truncate">礽记</b></a></div><div class="navbar__items navbar__items--right"><div class="toggle_vylO colorModeToggle_DEke"><button class="clean-btn toggleButton_gllP toggleButtonDisabled_aARS" type="button" disabled="" title="切换浅色/暗黑模式（当前为浅色模式）" aria-label="切换浅色/暗黑模式（当前为浅色模式）" aria-live="polite"><svg viewBox="0 0 24 24" width="24" height="24" class="lightToggleIcon_pyhR"><path fill="currentColor" d="M12,9c1.65,0,3,1.35,3,3s-1.35,3-3,3s-3-1.35-3-3S10.35,9,12,9 M12,7c-2.76,0-5,2.24-5,5s2.24,5,5,5s5-2.24,5-5 S14.76,7,12,7L12,7z M2,13l2,0c0.55,0,1-0.45,1-1s-0.45-1-1-1l-2,0c-0.55,0-1,0.45-1,1S1.45,13,2,13z M20,13l2,0c0.55,0,1-0.45,1-1 s-0.45-1-1-1l-2,0c-0.55,0-1,0.45-1,1S19.45,13,20,13z M11,2v2c0,0.55,0.45,1,1,1s1-0.45,1-1V2c0-0.55-0.45-1-1-1S11,1.45,11,2z M11,20v2c0,0.55,0.45,1,1,1s1-0.45,1-1v-2c0-0.55-0.45-1-1-1C11.45,19,11,19.45,11,20z M5.99,4.58c-0.39-0.39-1.03-0.39-1.41,0 c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0s0.39-1.03,0-1.41L5.99,4.58z M18.36,16.95 c-0.39-0.39-1.03-0.39-1.41,0c-0.39,0.39-0.39,1.03,0,1.41l1.06,1.06c0.39,0.39,1.03,0.39,1.41,0c0.39-0.39,0.39-1.03,0-1.41 L18.36,16.95z M19.42,5.99c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06c-0.39,0.39-0.39,1.03,0,1.41 s1.03,0.39,1.41,0L19.42,5.99z M7.05,18.36c0.39-0.39,0.39-1.03,0-1.41c-0.39-0.39-1.03-0.39-1.41,0l-1.06,1.06 c-0.39,0.39-0.39,1.03,0,1.41s1.03,0.39,1.41,0L7.05,18.36z"></path></svg><svg viewBox="0 0 24 24" width="24" height="24" class="darkToggleIcon_wfgR"><path fill="currentColor" d="M9.37,5.51C9.19,6.15,9.1,6.82,9.1,7.5c0,4.08,3.32,7.4,7.4,7.4c0.68,0,1.35-0.09,1.99-0.27C17.45,17.19,14.93,19,12,19 c-3.86,0-7-3.14-7-7C5,9.07,6.81,6.55,9.37,5.51z M12,3c-4.97,0-9,4.03-9,9s4.03,9,9,9s9-4.03,9-9c0-0.46-0.04-0.92-0.1-1.36 c-0.98,1.37-2.58,2.26-4.4,2.26c-2.98,0-5.4-2.42-5.4-5.4c0-1.81,0.89-3.42,2.26-4.4C12.92,3.04,12.46,3,12,3L12,3z"></path></svg></button></div><div class="navbarSearchContainer_Bca1"></div></div></div><div role="presentation" class="navbar-sidebar__backdrop"></div></nav><div id="__docusaurus_skipToContent_fallback" class="main-wrapper mainWrapper_z2l0"><header class="hero heroBanner_qdFl"><div class="container"><h1 class="hero__title">《劝学》</h1><p class="hero__subtitle">战国 · 荀子</p><p class="heroSection_aWOV">君子曰：学不可以已。</p><p class="heroSection_aWOV">青，取之于蓝，而青于蓝；冰，水为之，而寒于水。木直中绳，輮以为轮，其曲中规。虽有槁暴，不复挺者，輮使之然也。故木受绳则直，金就砺则利，君子博学而日参省乎己，则知明而行无过矣。</p><p class="heroSection_aWOV">故不登高山，不知天之高也；不临深溪，不知地之厚也；不闻先王之遗言，不知学问之大也。干、越、夷、貉之子，生而同声，长而异俗，教使之然也。诗曰：“嗟尔君子，无恒安息。靖共尔位，好是正直。神之听之，介尔景福。”神莫大于化道，福莫长于无祸。</p><p class="heroSection_aWOV">吾尝终日而思矣，不如须臾之所学也；吾尝跂而望矣，不如登高之博见也。登高而招，臂非加长也，而见者远；顺风而呼，声非加疾也，而闻者彰。假舆马者，非利足也，而致千里；假舟楫者，非能水也，而绝江河。君子生非异也，善假于物也。</p><p class="heroSection_aWOV">南方有鸟焉，名曰蒙鸠，以羽为巢，而编之以发，系之苇苕，风至苕折，卵破子死。巢非不完也，所系者然也。西方有木焉，名曰射干，茎长四寸，生于高山之上，而临百仞之渊，木茎非能长也，所立者然也。蓬生麻中，不扶而直；白沙在涅，与之俱黑。兰槐之根是为芷，其渐之滫，君子不近，庶人不服。其质非不美也，所渐者然也。故君子居必择乡，游必就士，所以防邪辟而近中正也。</p><p class="heroSection_aWOV">物类之起，必有所始。荣辱之来，必象其德。肉腐出虫，鱼枯生蠹。怠慢忘身，祸灾乃作。强自取柱，柔自取束。邪秽在身，怨之所构。施薪若一，火就燥也，平地若一，水就湿也。草木畴生，禽兽群焉，物各从其类也。是故质的张，而弓矢至焉；林木茂，而斧斤至焉；树成荫，而众鸟息焉。醯酸，而蜹聚焉。故言有招祸也，行有招辱也，君子慎其所立乎！</p><p class="heroSection_aWOV">积土成山，风雨兴焉；积水成渊，蛟龙生焉；积善成德，而神明自得，圣心备焉。故不积跬步，无以至千里；不积小流，无以成江海。骐骥一跃，不能十步；驽马十驾，功在不舍。锲而舍之，朽木不折；锲而不舍，金石可镂。蚓无爪牙之利，筋骨之强，上食埃土，下饮黄泉，用心一也。蟹六跪而二螯，非蛇鳝之穴无可寄托者，用心躁也。</p><p class="heroSection_aWOV">是故无冥冥之志者，无昭昭之明；无惛惛之事者，无赫赫之功。行衢道者不至，事两君者不容。目不能两视而明，耳不能两听而聪。螣蛇无足而飞，鼫鼠五技而穷。《诗》曰：“尸鸠在桑，其子七兮。淑人君子，其仪一兮。其仪一兮，心如结兮！”故君子结于一也。</p><p class="heroSection_aWOV">昔者瓠巴鼓瑟，而流鱼出听；伯牙鼓琴，而六马仰秣。故声无小而不闻，行无隐而不形 。玉在山而草木润，渊生珠而崖不枯。为善不积邪？安有不闻者乎  ？</p><p class="heroSection_aWOV">学恶乎始？恶乎终？曰：其数则始乎诵经，终乎读礼；其义则始乎为士，终乎为圣人， 真积力久则入，学至乎没而后止也。故学数有终，若其义则不可须臾舍也。为之，人也；舍 之，禽兽也。故书者，政事之纪也；诗者，中声之所止也；礼者，法之大分，类之纲纪也。 故学至乎礼而止矣。夫是之谓道德之极。礼之敬文也，乐之中和也，诗书之博也，春秋之微 也，在天地之间者毕矣。</p><p class="heroSection_aWOV">君子之学也，入乎耳，箸乎心，布乎四体，形乎动静。端而言，蝡而动，一可以为法则。小人之学也，入乎耳，出乎口；口耳之间，则四寸耳，曷足以美七尺之躯哉！古之学者为己，今之学者为人。君子之学也，以美其身；小人之学也，以为禽犊。故不问而告谓之傲，问一而告二谓之囋。傲、非也，囋、非也；君子如向矣。</p><p class="heroSection_aWOV">学莫便乎近其人。礼乐法而不说，诗书故而不切，春秋约而不速。方其人之习君子之说，则尊以遍矣，周于世矣。故曰：学莫便乎近其人。</p><p class="heroSection_aWOV">学之经莫速乎好其人，隆礼次之。上不能好其人，下不能隆礼，安特将学杂识志，顺诗书而已耳。则末世穷年，不免为陋儒而已。将原先王，本仁义，则礼正其经纬蹊径也。若挈裘领，诎五指而顿之，顺者不可胜数也。不道礼宪，以诗书为之，譬之犹以指测河也，以戈舂黍也，以锥餐壶也，不可以得之矣。故隆礼，虽未明，法士也；不隆礼，虽察辩，散儒也。</p><p class="heroSection_aWOV">问楛者，勿告也；告楛者，勿问也；说楛者，勿听也。有争气者，勿与辩也。故必由其道至，然后接之；非其道则避之。故礼恭，而后可与言道之方；辞顺，而后可与言道之理；色从而后可与言道之致。故未可与言而言，谓之傲；可与言而不言，谓之隐；不观气色而言，谓瞽。故君子不傲、不隐、不瞽，谨顺其身。诗曰：“匪交匪舒，天子所予。”此之谓也。</p><p class="heroSection_aWOV">百发失一，不足谓善射；千里蹞步不至，不足谓善御；伦类不通，仁义不一，不足谓善学。学也者，固学一之也。一出焉，一入焉，涂巷之人也；其善者少，不善者多，桀纣盗跖也；全之尽之，然后学者也。</p><p class="heroSection_aWOV">君子知夫不全不粹之不足以为美也，故诵数以贯之，思索以通之，为其人以处之，除其害者以持养之。使目非是无欲见也，使耳非是无欲闻也，使口非是无欲言也，使心非是无欲虑也。及至其致好之也，目好之五色，耳好之五声，口好之五味，心利之有天下。是故权利不能倾也，群众不能移也，天下不能荡也。生乎由是，死乎由是，夫是之谓德操。德操然后能定，能定然后能应。能定能应，夫是之谓成人。天见其明，地见其光，君子贵其全也。</p></div></header></div><footer class="footer footer--dark"><div class="container container-fluid"><div class="footer__bottom text--center"><div class="footer__copyright">Copyright © 2024 rengji.com</div></div></div></footer></div>
</body>
</html>